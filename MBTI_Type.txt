ISTJ,Si-Te-Fi-Ne, เป็นคนจริงจัง เงียบขรึม ชอบใช้ความพยายามของตนเองเพื่อมุ่งไปสู่ความสำเร็จ เป็นนักปฏิบัติที่ดีเน้นการใช้งานได้จริง มักชอบใช้ข้อมูลและเหตุผลในการตัดสินใจ อยู่กับความเป็นจริง มักเป็นที่พึ่งพาของเพื่อน เป็นคนมีระเบียบ มักดูให้แน่ใจว่าทุกๆอย่างถูกจัดการเป็นระบบ ระเบียบ มีความรับผิดชอบ สามารถตัดสินใจได้ด้วยตนเองว่าควรจะทำอะไรให้สำเร็จลุล่วง  มีความสม่ำเสมอเพื่อไปสู่เป้าหมายไม่ว่าจะมีการคัดค้านหรืออุปสรรคก็ตาม
ISFJ,Si-Fe-Ti-Ne, เป็นคนเงียบขรึม มีความรับผิดชอบ มีความดูแลเอาใจใส่ในสิ่งที่ทำ ใส่ใจรายละเอียดและความถูกต้อง ทำงานด้วยความอุสาหะและทุ่มเทให้กับสิ่งที่ทำเพื่อให้เกิดความสำเร็จและมั่นคง มีความแม่นยำ สิ่งที่สนใจมักไม่ใช่เรื่องทางเทคนิก แต่เป็นรายละเอียดเล็กๆน้อยๆ มีความซื่อสัตย์ คำนึงถึงจิตใจผู้อื่น สามารถสังเกตและรับรู้ความรู้สึกผู้อื่นได้ไว ห่วงใยความรู้สึกของผู้อื่นว่าคิดอย่างไร
INFJ,Ni-Fe-Ti-Se, เป็นคนอ่อนโยน มักประสบความสำเร็จโดยความอุตสาหะ  มีความริเริ่มสร้างสรรค์และแรงปรารถนาไม่ว่าจะทำอะไรก็ตาม จะใช้ความพยายามอย่างเต็มที่ในงานที่ทำ รักความสงบ มีความเอาใจใส่อย่างรอบครอบและถูกต้อง  มักห่วงใยผู้อื่น มีเกรียติและได้รับความเคารพรักจากการที่มีความมันคง มีความชัดเจนมักทำตามความเชื่อหรือความคิดเห็นที่เกี่ยวกับการทำเพื่อประโยชน์ส่วนรวม
INTJ,Ni-Te-Fi-Se, เป็นคนที่มีความคิดความอ่านที่มีเอกลักษณ์เป็นของตัวเองไม่ซ้ำใคร และมีแรงผลักดันที่จะมุ่งไปสู่จุดมุ่งหมายของตนเอง สนใจในเรื่องที่ชอบและทุ่มเทให้กับสิ่งที่สนใจที่สุด  และจะทำไปจนตลอดรอดฝั่งไปสู่เป้าหมายแม้จะไม่ได้รับความช่วยเหลือจากผู้อื่นก็ตาม ช่างสังเกตุ สงสัย วิพากษ์วิจารณ์ เป็นตัวของตัวเอง มุ่งมั่น และบางครั้งดื้อรั้น  ต้องเรียนรู้ที่จะใส่ใจให้กับเรื่องที่สำคัญน้อยกว่าเพื่อจะให้ได้ในสิ่งที่สำคัญที่สุด
ISTP,Ti-Se-Ni-Fe, เป็นคนที่เงียบขรึ่ม สงวนท่าที่ เป็นคนนักสังเกตการณ์ที่ดีชอบสังเกตและวิเคราะห์ชีวิติด้วยความอยากรู้อยากเห็นโดยไม่นำอารมณ์ของตนเองเข้ามาเกี่ยวข้องในการตัดสินใจ มักสนใจในความเป็นเหตุเป็นผล และชอบการทำงานของเครื่องยนต์กลไก มีความคิดที่เป็นระบบและจัดแจงข้อมูลความเป็นจริงโดยใช้หลักของเหตุผล
ISFP,Fi-Se-Ni-Te, เป็นคนเหนียมอาย รักความสันโดษ มีความเป็นเป็นมิตร ไวต่อความรู้สึก ใจดี เป็นที่สุภาพ ถ่อมตัวเกี่ยวกับความสามารถของตนเอง หลบหลีกความไม่เห็นด้วย  สิ่งที่ไม่เห็นตรงกัน  ไม่ชอบการบังคับความรู้สึกของผู้อื่น ให้ผู้อื่นมีความคิดเห็นเหมื่อนตน มักไม่สนใจในการเป็นผู้นำ แต่บ่อยครั้งเป็นผู้ตามที่ซื่อสัตย์ ชอบความสบายๆ ผ่อนคลาย เมื่อมีภารกิจที่ต้องจะทำให้ลุล่วงเพราะมีความสุขเพลิดเพลินกับสิ่งที่ทำอยู่ในปัจจุบัน และไม่ต้องการทำให้เสียบรรยากาศไปกับการที่ต้องรีบร้อนหรือใช้ความเพียรพยายามกับสิ่งที่ยังมาไม่ถึง
INFP,Fi-Ne-Si-Te, เป็นคนที่เต็มเปี่ยมไปด้วยความกระตือรือร้นและมีความซื่อสัตย์ แต่ไม่ชอบที่จะเปิดเผยเกี่ยวกับสิ่งเหล่านี้ กับคนที่ไม่รู้จักจนกว่าจะสนิทสนมกันดี  ให้ความสำคัญและใส่ใจเกี่ยวกับการเรียนรู้  มีความคิดความอ่าน มีความสามารถทางภาษาที่ดี และมีโครงการหรืองานอิสระที่เป็นของตนเอง มักชอบรับภาระมากเกินไปแต่ไม่ว่าอะไรก็ตามก็จะทำให้สำเร็จจนได้  มีความเป็นมิตร แต่บ่อยครั้งสนใจสิ่งที่กำลังทำอยู่จนไม่มีเวลาสร้างมิตรไมตรี ไม่ค่อยสนใจการมีทรัพย์สมบัติทางกาย
INTP,Ti-Ne-Si-Fe, เป็นคนเงียบขรึ่มและสงวนท่าที มึความสนใจและมีความเพลิดเพลินกับการคิดค้น แสวงหาความรู้ด้านทฤษฏีและวิทยาศาสตร์ ชอบแก้ปัญหาด้วยการใช้ตรรกะและการคิดวิเคราะห์  มักสนใจการเรียนรู้การค้นคว้าเป็นส่วนใหญ่ โดยไม่ค่อยให้ความสนใจในงานเลี้ยงสังสรรค์หรือการพูดคุยเรื่องสัพเพเหระ  มักมีความสนใจในเรื่องที่มีลักษณะจำเพาะ อาจจะเป็นประโยชน์ถ้ารู้จักเอามาประยุกต์ในการประกอบอาชีพ
ESTP,Se-Ti-Fe-Ni, เป็นคนที่เก่งในการแก้ปัญหาเฉพาะหน้า ไร้ความวิตกกังวล สนุกกับอะไรก็ตามที่ผ่านเข้ามาในชีวิต มีความสามารถปรับได้ดี  รู้จักอดทนอดกลั้น  รู้จักให้อภัย เป็นคนที่ยึดมันในประเพณี ไม่ชอบคำอธิบายที่ยืดยาว จะเข้าใจกระบวนการหรือความหมาย ถ้าได้เห็นของจริงและได้ลงมือปฎิบัติ หาความสัมพันธ์และแยกส่วนต่างๆออกจากกัน และประกอบเข้าด้วยกันใหม่ มักชอบสิ่งที่เป็นเครื่องยนต์กลไก สนใจและมีความสามารถทางด้านกีฬา มีเพื่อนฝูงอยู่ข้างๆ
ESFP,Se-Fi-Te-Ni, เป็นคนที่ชอบเข้าสังคม เป็นคนง่ายๆสบายๆ มีความเป็นมิตรเข้ากับผู้อื่นได้ง่าย มักสนุกกับทุกสิ่งทุกอย่างที่เข้ามาในชีวิต และทำให้คนอื่นรู้สึกสนุกตามกับสิ่งเหล่านั้น ชอบกีฬาและชอบสร้างต่างๆให้เกิดขึ้น สนใจและใส่ใจกับเหตุการณ์หรือเรื่องต่างๆที่เกิดขึ้น และเข้าร่วมด้วยความกระตือรือร้น มีความสามารถในการจดจำข้อมูลได้ดีกว่าการเชี่ยวชาญทางทฤษฎี มีความสามารถในเชิงปฎิบัติทั้งกับคนและสิ่งของ มีไหวพริบในการตัดสินใจแก้ปัญหาในสถานการณ์ต่างๆ
ENFP,Ne-Fi-Te-Si, เป็นคนอบอุ่น มีจิตใจเบิกบานและรื่นเริง  เป็นคนกระตือรือร้น หาวิธีแก้ไขปัญหาได้อย่างรวดเร็ว และมีความพร้อมให้ความช่วยเหลือใครก็ตามที่มีปัญหา เป็นคนที่มีความเฉลี่ยวฉลาด เจ้าความคิด ช่างจินตนาการ มักหาเหตุผลที่ฟังขึ้นให้แก่อะไรก็ตามที่ตนต้องการ  มีความสามารถที่จะทำหรือพูดอะไรทันทีทัดใดแทนที่จะต้องตระเตรียมการก่อนล่วงหน้า สามารถทำได้เกือบทุกอย่างที่สนใจ
ENTP,Ne-Ti-Fe-Si, เป็นคนเฉลียวฉลาด และมีความเก่งในหลายๆอย่าง เจ้าปัญญาหรือเจ้าความคิดหาแนวทางในการแก้ปัญหาใหม่ๆ ที่ท้าทาย แต่อาจละเลยงานประจำที่ได้รับมอบหมาย เพราะมีแนวโน้มที่จะหันไปหาความสนใจใหม่ๆ ต่อไปเรื่อยๆ  เป็นคนที่น่าตื่นเต้นน่าสงใจ สามารถสร้างความตื่นเต้นเมื่ออยู่ด้วย  ตื่นตัวตอบสนองได้ไว มักพูดจาเปิดเผยตรงไปตรงมา อาจเถียงเพื่อความสนุกสนานในแง่บวกหรือแง่ลบของประเด็นก็ได้มีทักษะสูงในการหาเหตุผลที่สมเหตุสมผลสำหรับสิ่งที่ต้องการ
ESTJ,Te-Si-Ne-Fi, เป็นนักปฎิบัติชอบลงมือทำเน้นสิ่งที่ใช้งานได้จริง มักอยู่กับความเป็นจริง ยึดข้อมูลความเป็นจริงเป็นหลัก ซื่อตรงต่อความรู้สึกของตนเองและแสดงออกอย่างตรงไปตรงมา โดยทั่วไปมีหัวทางธุรกิจหรือเครื่องยนต์กลไก ไม่สนใจเรื่องที่เห็นว่าเอามาใช้ประโยชน์ไม่ได้ มีความสามารถในการประยุกต์ตนเองเมื่อจำเป็น ชอบการจัดการ และดูแลกิจกรรมต่างๆ อาจเป็นนักบริหารที่ดีได้ ถ้ารู้จักที่จะคำนึงถึงความรู้สึกและมุมมองของผู้อื่น
ESFJ,Fe-Si-Ne-Ti, เป็นคนที่มีความโอบอ้อมอารี เห็นอกเห็นใจผู้อื่น ช่างพูด เป็นที่นิยมชมชอบของผู้อื่น ใส่ใจไม่ว่าจะทำอะไรก็ตาม จะทำอย่างระมัดระวังและปฎิบัติตามความถูกต้อง โดยทั่วไปแล้วมักให้ความร่วมมือหรือเป็นสมาชิกของกิจกรรมต่างๆ มีความกระฉับกระเฉง ต้องการความสัมพันธ์อันดีของผู้อื่นและมีความเก่งในการสร้างความสัมพันธ์ที่ดี จะคอยทำสิ่งดีๆให้กับคนรอบข้างอยู่เสมอ ทำงานดีที่สุดเมื่อได้รับการสนับสนุน กำลังใจ และคำชมเชยจากผู้อื่น มีความสนใจต่อสิ่งที่ส่งผลต่อชีวิตตนเองโดยตรงหรือมองเห็นได
ENFJ,Fe-Ni-Se-Ti, เป็นคนทีมีความรับผิดชอบ ตอบสนองไว เป็นคนที่ห่วงความรู้สึกของผู้อื่นว่าจะคิดอะไรหรือต้องการอะไร และพยายามจัดการกับเรื่องต่างๆโดยมีการคำนึงถึงความรู้ถึกของผู้อื่นเป็นหลัก สามารถนำเสนอแผนงานหรือโครงการในการสัมมนากลุ่มได้อย่างสบายและมีปฏิภาณไหวพริบ เป็นคนเข้าสังคมเก่งและมีผู้นิยมชมชอบ เห็นอกเห็นใจผู้อื่น และยอมรับคำติชมจากผู้อื่น
ENTJ,Te-Ni-Se-Fi, เป็นคนจริงใจ พูดจาตรงไปตรงมา กล้าตัดสินใจ และมีความสามารถในการตัดสินใจอะไรได้อย่างรวดเร็วและอย่างมั่นใจ มีความแน่วแน่เด็ดขาด เป็นผู้นำในกิจกรรมต่างๆ มีความเก่งในด้านการใช้เหตุผลและการพูดจาด้วยสติปัญญาความรู้ความเข้าใจ เช่นการพูดในที่สาธารณะ มักเป็นคนมีแหล่งข่าวมีข้อมูลและ สนุกเพลิดเพลินไปกับการเพิ่มเติมความรู้ของตน บางครั้งอาจจะถูกมองว่าเป็นคนมองโลกในแง่ดีและมีความมั่นใจมากเกินไปกว่าประสบการณ์ที่ตนมีในเรื่องนั้น